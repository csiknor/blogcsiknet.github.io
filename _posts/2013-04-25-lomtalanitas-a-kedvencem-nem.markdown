---
author: csiknor
comments: true
date: 2013-04-25 16:31:05+00:00
layout: post
link: http://blog.csik.net/2013/04/25/lomtalanitas-a-kedvencem-nem/
slug: lomtalanitas-a-kedvencem-nem
title: Lomtalanítás, a kedvencem (nem)
wordpress_id: 169495869
categories:
- Vélemény
tags:
- balkán
- budapest
- lomtalanítán
- szemetelés
---

Évről-évre eljön az időszak, amikor szemétteleppé válik a város. Megjelennek a szemétdombok és a szemétdombbon élősködők. Több napig (hétig?) bámulhatjuk, ahogy kakasok módjára uralkodnak a saját maguk kisajátított szemétkupac felett, szétkapirgálják, mindenkit megnéznek, és megfélemlítenek, akik a kincsükre akár csak rá mer nézni.

Szegényebb városokból, falvakból jönnek fel az emberek, hogy a lomok között turkálva, a szabad ég alatt éjszakázva "lomizzanak". Sajnos nem tudom pontosan, hogy mit keresnek, jobb esetben pénzt remélnek a nyersanyagból (fa, papír, fém), rosszabb esetben a többszörösen használt lomokat kívánják újból használni, eladni. Akárhogy nézzük, szörnyű.

Nem értem, hogy kinek jó ez? Megtűri az utca lakossága, mert így "ingyen" meg tud szabadulni a lomjaitól? (Persze ez sincs ingyen, hiszen az önkormányzat/állam közvetlenül, vagy közvetve fizeti és nem marad pénze másra, így megemeli más szolgáltatások árát, díját, amit meg a lakosság fog kifizetni, a kör bezárult.) Nem lenne jobb, ha mindenki fogná magát, és ha felgyűlik otthon a lom, akkor elviszi a szeméttelepre? Ha páran – például egy társasház lakói – összefognak, akkor még ennyit sem kell tenni, rendelnek a "kukásoktól" egy konténert adott napra, reggel megkapják, napközben teli pakolják, este már el is viszik. Tisztább, szárazabb érzés.

De nem, nekünk ez kell. Persze, ha épp itt van az EU, akkor elhalasztjuk őszre.
