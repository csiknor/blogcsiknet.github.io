---
author: csiknor
comments: true
date: 2013-03-06 18:58:00+00:00
excerpt: Munka közben nagyon könnyen ki lehet szakítani az embert egy-egy hirtelen
  jött feladattal, ingerrel. Kellő akaraterővel ezek leküzdhetők, nekünk normális
  embereknek a Pomodoro technika segíthet a hatékonyság növelésében. A technika lényege,
  hogy f...
layout: post
link: http://blog.csik.net/2013/03/06/idomenedzseles-a-pomodoro-technikaval/
slug: idomenedzseles-a-pomodoro-technikaval
title: Időmenedzselés a Pomodoro technikával
wordpress_id: 59250834
categories:
- Vélemény
tags:
- hatékonyság
- módszer
- munka
---

Munka közben nagyon könnyen ki lehet szakítani az embert egy-egy hirtelen jött feladattal, ingerrel. Kellő akaraterővel ezek leküzdhetők, nekünk normális embereknek a Pomodoro technika segíthet a hatékonyság növelésében.

A technika lényege, hogy félórás blokkokra kell osztani a munkavégzést, melyből 25 percben kell a feladattal foglalkozni és csak azzal, 5 percben pedig teljesen mással. Ha a 25 perc alatt érkezik valamilyen inger (email, telefon, bármi), az várjon a 25 perc végéig. Ha fontos a feladat, a következő pomodoro szólhat arról. Az 5 perces szünetben pedig tényleg teljesen mással kell foglalkozni: ha gép mellett dolgozol, akkor kelj felj, sétálj, mozogj, mosogass el, igyál egy teát, tégy bármit, csak ne olyat, mint amit tettél a pomodoro alatt.

Véleményem szerint nagyon nehéz betartani ezt a fajta munkamódszert, de extrém hatékonyságot lehet kihozni belőle. Egyrészt, mert a 25 perc tényleg nem olyan hosszú, hogy ne küldj el mindenkit a picsába, aki ekkor keres. Másrészt az 5 perces szünetben a szürkeállományod tovább fog gondolkodni a korábban végzett munkán, így olyan gondolatok juthatnak eszedbe, amik normál körülmények között sosem.
