---
author: csiknor
comments: true
date: 2013-05-09 08:36:43+00:00
layout: post
link: http://blog.csik.net/2013/05/09/fibonacci-nap-hulye-amerikaiak/
slug: fibonacci-nap-hulye-amerikaiak
title: Fibonacci nap – hülye amerikaiak
wordpress_id: 169495895
categories:
- Vélemény
tags:
- amerika
- dátumformátum
- fibonacci
- hülye
---

Most olvasom a Twitteren, hogy tegnap meg Fibonacci nap volt. (Olyan, mint a [nemzetközi π-nap](http://hu.wikipedia.org/wiki/Nemzetk%C3%B6zi_%CF%80-nap), csak ez ritkábban van. Sokkal ritkábban.)

<blockquote class="twitter-tweet"><p lang="en" dir="ltr">[May 8, 2013] Happy Fibonacci day: 0 - 1 - 1 - 2 - 3 - [ 5 - 8 - 13 ] - 21 - 34 - 55 - 89 - 144 … Next one is Aug 13, 2021</p>&mdash; Neil deGrasse Tyson (@neiltyson) <a href="https://twitter.com/neiltyson/status/332308121605255168?ref_src=twsrc%5Etfw">May 9, 2013</a></blockquote> <script async src="https://platform.twitter.com/widgets.js" charset="utf-8"></script>

Ügyesen írja is emberünk, hogy a következőre 2021-ig kell várni.


<blockquote>Szerintem meg nem.</blockquote>


Ugyanis a [világ jelentős részén](http://en.wikipedia.org/wiki/Date_format_by_country) nem **hónap-nap-év** a dátumformátum, hanem **nap-hónap-év**. Csak sajnos ezt az USA-ból nem pont így lehet látni. Biztos van felettük valami térgörbítő és nem veszik észre magukat. Végül is csak 310 millió kontra cirka hat és fél milliárd ember az arány.

Így természetesen idén sem tegnap volt a Fibonacci nap, hanem majd augusztus 5-én lesz. Több meg már nem is lesz, legalábbis amíg nem állunk át egy másik naptárra, amiben van 13. hónap. (Persze tudom, van 14. hónap is, hiszen vannak, akik fizetést is kapnak érte. Majd tárgyhóban kifizetjük.)

Érdekes, hogy a [**π**-napnál](http://en.wikipedia.org/wiki/Pi_Day) az általánosabban előforduló dátumformátum nem zavarja őket, azt ugyanis tényleg hónap-nap szerint március 14-én tartják. Nem is értem, hogy miért nem várnak a 14. hónap 3. napjára.
