---
author: csiknor
comments: true
date: 2016-03-15 08:07:00+00:00
layout: post
link: http://blog.csik.net/2016/03/15/nehezebben-fog-az-agy/
slug: nehezebben-fog-az-agy
title: Nehezebben fog az agy
wordpress_id: 169496039
categories:
- Vélemény
tags:
- egészség
---

Hülyülök. Pedig normális vagyok, megmondták a hangok is. Csak sajnos néha érezhetően lassabban fog az agyam. Nem jutnak eszembe dolgok, könnyen a szavak. Talán a fáradtság, de azt is mondják, hogy inkább a kor miatt.


<blockquote>Hiába, no, itt van a B-oldal a küszöbön.</blockquote>


Mondják, hogy azért lehet ez, mert kevesebb oxigén jut el az agyba és így nehezebben forognak a fogaskerekek. Ez lehet azért, mert az erekben lerakódott salakanyag ezt meggátolja vagy egyszerűen csak leszűkülnek, lelassulnak a dolgok.

Az előbbire megoldás lehet a rendszeres mozgás, ami szerencsére megvan. A heti három egyórás edzés benne 8 km futással elégnek kell lennie.

Mi mást lehetne még tenni? Azt mondják méregtelenítsünk, mert az mindig jó. Hát rendben, csak tudnám hogyan kell és milyen hatást várjak. Másrészt azt mondják, hogy segítsünk a szervezetnek, vigyünk be anyagokat, amik elősegítik az agy hatékony működését, pl. különböző gyógynövény alapú termékek fogyasztásával.

Meglátjuk. Kipróbálom. Aztán, ha nem sikerül, vagy ha sikerül is, még mindig meghülyülhetek. :-)
