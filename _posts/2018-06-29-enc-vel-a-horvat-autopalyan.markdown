---
author: csiknor
layout: post
date: 2018-06-29 14:32:11+02:00
title: ENC-vel a horvát autópályán
categories:
- Hogyan
- Vélemény
- Lifehack
tags:
- Horvátország
- autópálya
- ENC
- fizetés
---

Nem vagyok gyakorlott Horvátországba járó nyaraló, de azt enélkül is tudom, hogy a kapus autópálya-rendszer eléggé megterhelő tud lenni ha az ember 7-8 órát kell, hogy utazzon. Ha valami miatt, már ezért jobb az itthoni matricás rendszer, még ha vannak betegségei is - szerencsére egyre kevesebb.

Gyors tájékozódás után azért az ember hamar ráakad az ENC készülékre, ami tulajdonképpen egy előre feltöltött pénztárca a hozzá kapcsolódó RFID alapú készülékkel, amit az autó szélvédőjére kell rögzíteni, hogy a kapuk felismerjék. Kényelmes, gyors, ráadásul olcsóbb is, mintha mindig készpénzzel vagy bankkártyával fizetnénk a kapuknál – egyesek már rájöttek, ha kivesszük az emberi munkát, akkor a dolgok olcsóbbá valnak (igen, rád gondolok, "kényelmi díj").

Mivel gyakran nem járok a horvát autópályákon, és egyelőre nem is tervezek ilyet, egy ENC készülék beszerzése felesleges lenne. Szerencsére lehet ilyet bérelni is, pont mintha sílécet, Go Pro-t vagy autót bérelne az ember. Én a frappáns elnevezésű [ENC-kölcsönző](https://enc-kolcsonzo.hu) oldalt használtam. Előre feltöltöttem a tárcát 20 ezer forinttal és leperkáltam napi 100 Ft-ot a bérleti díjért. Szerencsére nekem közel van a gödöllői irodájuk, így postaköltséget nem kellett még fizetnem, személyesen vettem át és adtam vissza a készüléket – ahogy láttam, van pesti átvevőpont is.

Útközben semmi gond nem volt, minden ment mint a karikacsapás. A kapu közelében sípolt egyet a cucc és már nyílt is a sorompó. Ilyenkor mindig kiírta, hogy mennyit vont le és mennyi van még feltöltve. Ez utóbbi nem a mi általunk feltöltött összeg, hanem – gondolom – a cég összes eszközén rendelkezésre álló összeg lehet, ugyanis több tízezer kuna volt. Saját költéseimet egy kis idő elteltével tételesen az ENC-kölcsönző oldalán tudtam követni.

Ti se akarjatok máshogy utazni, szerintem ennek alapból így kellene működnie!
