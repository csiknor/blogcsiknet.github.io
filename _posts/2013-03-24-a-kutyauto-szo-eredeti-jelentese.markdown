---
author: csiknor
comments: true
date: 2013-03-24 16:03:19+00:00
layout: post
link: http://blog.csik.net/2013/03/24/a-kutyauto-szo-eredeti-jelentese/
slug: a-kutyauto-szo-eredeti-jelentese
title: A kutyaütő szó eredeti jelentése
wordpress_id: 169495800
categories:
- Érdekesség
tags:
- magyar
- magyarázat
- nyelv
- szó
---

A kutyaütő egy elég gyakori szó, nagyjából mindenki tudja, hogy haszontalan, hozzá nem értő embert jelent, de mégis, az eredeti jelentése kicsit azért több ennél. Alapvetően egy eszköz, amivel a kutyákat ütötték, másodrészt pedig egy személy, aki ezt végezte.


<blockquote>[…] nemcsak eszközt, hanem személyt is jelölhet, mégpedig rendszerint egy kisebb-nagyobb társaságnak, csoportnak azt a tagját, aki társaitól távol tartja a kutyákat. […] az a gyerek, akit a névnapon vagy ünnepnapon köszönteni menő gyerekek magukkal visznek, hogy a kutyát üsse, amíg ők a köszöntőverset éneklik; ezért a kapott pénznek egy részét neki adják.</blockquote>


Jó kérdés, hogy miért kellett ütni a kutyát?


<blockquote>Ennek a szokásnak — írja — ősi értelme az lehetett, hogy az ártószellemet: a kutya képében rejtőző ördögöt akarták a jókívánságok,
áldozások idején ártalmatlanná tenni, sőt megfélemlíteni, hogy ne akadályozhassa meg a jókívánságok megfogamzását.</blockquote>


(Forrás: [Rácz Endre](http://mnytud.arts.klte.hu/szleng/tanulmanyok/mny-nyr/racz_endre1972.pdf))
