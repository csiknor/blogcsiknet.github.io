---
author: csiknor
comments: true
date: 2016-12-30 07:11:34+00:00
layout: post
link: http://blog.csik.net/2016/12/30/mobilkepekkel-egeszult-ki-a-fotos-munkafolyamat/
slug: mobilkepekkel-egeszult-ki-a-fotos-munkafolyamat
title: Mobilképekkel egészült ki a fotós munkafolyamatom
wordpress_id: 169496177
categories:
- Hogyan
- Tech
tags:
- fényképezés
- ipad
- iphone
- lightroom
---

Az idei év volt az első, hogy több - értelmes - képet készítettem mobillal, mint a DSLR-rel. Kicsit rosszul is érzem magam. Viszont ez a tény rákényszerített arra, hogy átgondoljam újra, mihez akarok a mobilképekkel kezdeni.


<blockquote>Eddig ugyanis úgy voltam vele, hogy azok majd csak úgy vannak és kész, teljesen külön a rendes fényképektől.</blockquote>


Korábban minden mobilkép ment egyenesen a felhőbe az Apple-féle Photos szolgáltatás keretében. Igazából teljesen jó a szolgáltatás, nincs vele gondja az embernek. Viszont a rendezettségről le kellett mondanom, ezeket a képeket nem lehet igazán albumokba szervezni.

Legalábbis eddig, most valamennyire muszáj leszek, a kérdés csak annyi volt, hogyan tudom az egészet fájdalommentesen integrálni a Lightroom - Flickr folyamatba.


<blockquote>A fenének sincs kedve folyton importálgatni.</blockquote>


Akkor viszont rájöttem, hogy rendelkezem a Lightroom Mobile alkalmazással a Lightroom CC előfizetés részeként. Ezt eddig csak arra használtam, hogy a képeket időnként szinkronizáljam iPad-re, hogy ott is tudjam válogatni, szerkesztgetni őket, ha épp van időm, de nem a saját gépem előtt ülök.

Szerencsére a Lightroom Mobile képes arra is, hogy automatikusan az összes képet, amit az iPhone-nal készítek szinkronizálja az asztali alkalmazással. Ez azért jó, mert így különösebb nehézségek nélkül elérhetem a mobilos képeket, és kezdhetem velük a munkát. Mi több, ezt rögtön az iPad-ről is megtehetem akárhol is vagyok.


<blockquote>Két nehézség van egyelőre, egyrészt hogy a Lightroom Mobile nem tölti fel automatikusan a képeket mint a Photos, hanem manuálisan meg kell nyitnom, hogy elkezdje. Másrészt kézzel kell törölnöm a képeket a Photos alkalmazásból.</blockquote>
