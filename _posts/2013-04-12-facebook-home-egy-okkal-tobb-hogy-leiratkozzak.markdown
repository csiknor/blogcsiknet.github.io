---
author: csiknor
comments: true
date: 2013-04-12 17:58:30+00:00
layout: post
link: http://blog.csik.net/2013/04/12/facebook-home-egy-okkal-tobb-hogy-leiratkozzak/
slug: facebook-home-egy-okkal-tobb-hogy-leiratkozzak
title: Facebook Home – egy okkal több, hogy leiratkozzak
wordpress_id: 169495852
categories:
- Tech
- Vélemény
tags:
- facebook
- home
---

Ahogy olvasom a leírásokat, elemzéseket a Facebook Home megoldásáról, meg kell mondanom, kezd felértékelődni bennem az iOS zártsága. Jobb, ha ilyen dolgokat nem tehetnek meg a telefonommal az alkalmazásgyártók. Nyilván nem kötelező használni, de akkor is. Azt hiszem [Doransky írja jól](http://doransky.posterous.com/facebook-home), itt a régi butatelefonokra hajazva építi fel magát a Facebook. Ez be is jöhet, hiszen nagy az igény a butatelefonokra.

Már egy ideje hanyagolom az oldalt, aminek több oka is van, de számomra a Facebook Home megerősít abban, hogy ebben a hajóban én nem akarok utazni. Továbbra is azt gondolom, hogy a Facebook tökéletes arra, hogy [SMS helyett használjuk](http://blog.csik.net/2012/06/27/az-sms-halott/), valamint arra is, hogy könnyen és gyorsan meg tudjak osztani képeket, információkat ismerőseimmel, közeli hozzátartozóimmal, de korántsem mindenkivel. Számomra nagyjából arra ad egy jobb megoldást, hogy emailt küldjek családi fényképekkel különböző ismerősöknek. Így nem annyira tolakodó, ha valakit nem érdekel, nem nézi.

Viszont mindennapos státusz- és vélemény megosztásra, étterem ajánlóra, vicces képek megosztására nekem nem jön be. Annyira nem, hogy, ha valaki az ismerőseim közül ezt túlzásba viszi, akkor gond nélkül eltávolítom a falamról.
