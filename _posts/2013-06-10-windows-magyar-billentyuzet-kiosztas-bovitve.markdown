---
author: csiknor
comments: true
date: 2013-06-10 08:28:56+00:00
layout: post
link: http://blog.csik.net/2013/06/10/windows-magyar-billentyuzet-kiosztas-bovitve/
slug: windows-magyar-billentyuzet-kiosztas-bovitve
title: 'Windows: magyar billentyűzet kiosztás bővítve!'
wordpress_id: 169495948
categories:
- Lifehack
- Tech
tags:
- írásjel
- billentyűzet
- hármaspont
- idézőjel
- kiosztás
- magyar
- windows
---

A [magyar billentyűzet kiosztás OS X-es bővítése](http://blog.csik.net/2013/06/07/mac-os-x-magyar-billentyuzet-kiosztas-windows-alapokon-bovitve/) után a Windows-os kiosztást is bővítettem az AltGr+Shift billentyű kombináció segítségével.

A változtatást a Microsoft adta [Microsoft Keyboard Layout Creator](http://msdn.microsoft.com/en-us/goglobal/bb964665.aspx) segítségével végeztem, olyan könnyű volt, amennyire csak el lehet képzelni. Először kicsit meglepett, aztán tulajdonképpen teljesen normális, a Windows világába illő dolog volt, hogy az új billentyűzet kiosztás használatához telepítőt kellett készítenem, majd futtatnom.

Hasonló változtatásokat végeztem el, mint korábban.

[![Magyar billentyűzet kiosztás, AltGr+Shift]({{site.baseurl}}/images/magyar_bshftaltgr-w=580.jpg)]({{site.baseurl}}/images/magyar_bshftaltgr.jpg)

Telepítés után átváltva az új kiosztásra elérhetők az új karakterek:



	
  * idézőjelek minden szinten: „bla »bla ’bla bla’ bla« bla bla”

	
  * gondolatjel, hármaspont: –, …

	
  * fok, perc (vagy hüvelyk), másodperc: °, ″, ′

	
  * matematikai jelek: ¬, ±, ⋅, ‰, √

	
  * pár hasznos karakter: ©, ®, ™




<blockquote>Mivel most kötelezően az AltGr gombot kell használni, ezért elsőre kicsit kényelmetlen lehet a gombok használata. Viszont ne feledjük, hogy az AltGr nem más, mint a Ctrl+Alt, így, ha csak bal kézzel szeretnénk a módosítókat használni, akkor a Ctrl+Alt+Shift kombinációt használhatjuk, mert ez megegyezik az AltGr+Shift kombinációval.</blockquote>


Közvetlen telepítéshez [töltsétek le a telepítőt](https://dl.dropboxusercontent.com/u/430331/magyar_b.zip), a kiosztás módosításához, vagy a telepítő saját kezűleg történő előállításához [töltsétek le a forráskódot](https://dl.dropboxusercontent.com/u/430331/magyar_b.klc).
