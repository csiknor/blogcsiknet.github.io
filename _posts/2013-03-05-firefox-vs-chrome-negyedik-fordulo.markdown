---
author: csiknor
comments: true
date: 2013-03-05 18:11:35+00:00
layout: post
link: http://blog.csik.net/2013/03/05/firefox-vs-chrome-negyedik-fordulo/
slug: firefox-vs-chrome-negyedik-fordulo
title: Firefox vs Chrome – negyedik forduló
wordpress_id: 169495700
categories:
- Tech
tags:
- böngésző
- chrome
- firefox
---

[Időről-időre](http://csiknet.wordpress.com/2011/11/15/bongeszo-haboru-chrome-vs-firefox/) váltok, kipróbálom az egyiket, átszokok a másikra. Mivel a lehető legkevesebb add-on használatára törekszem, így a váltás általában nem okoz komolyabb fejtörést. Egyedül a könyvjelzők mozgatása az érdekes, de mivel már majd' mindegyik képes a másikból importálni, így ez sem egy akadályozó tényező.

Most ismét Firefox alatt vagyok már egy ideje, és tetszik. Legalábbis képes vagyok megkötni a szükséges kompromisszumokat. Az eddigi akadály a Firefox előtt az volt, hogy nem támogatta beépített módon a plugin-ek kattintásra történő indítását, továbbá nem volt beépített, Adobe Reader mentes PDF olvasója. Örömmel jelenthetem, hogy az aktuális verzióban mindkettő elérhető! A plugin-ek megjelenítését két okból érdemes kattintáshoz kötni. Egyrészt sokkal gyorsabban jelennek meg az oldalak Flash, Java applet, QuickTime videó és egyéb, ritkább plugin-ek nélkül. Másrészt biztonságtechnikai szempontból sem utolsó, hogy ezeket – a mostanában kifejezetten – sérülékeny eszközöket csak akkor használjuk, ha tényleg szükségünk van rá. Természetesen nem kell mindig kattintgatni, bizonyos oldalakat felvéve az engedélyezettek közé, a plugin-ek automatikusan futnak (pl.: YouTube, Facebook, IndaVideo, Videa, Vimeo, Deezer stb.).

Tud viszont olyat, amit a Chrome nem. Először is érezhetően kisebb a memóriafogyasztása, köszönhetően – gondolom – annak, hogy itt nincs minden fül/ablak külön szálban. Ez fontos, ugyanis már többször kaptam azon magam, hogy elfogy a 4 GB memória, jön a lapozófájl és a két nagyságrendi lassulás, köszönhetően annak, hogy a Chrome megeszi a memória felét. (Akkor száll el a Chrome fogyasztása, ha már sok fül nyitva van.) Ennek sajnos vannak következményei is, a Firefox nem tudja értelmesen kezelni a privát böngészést, bezárja a normál füleket. Remélem az egyik következő verzióban képes lesz erre egy külön folyamatot indítani.

Továbbá képes még arra, hogy megnyissa a könyvjelzőket az oldalsávban. Ennek elsőre lehet nincs túl sok értelme, de én nagyon hasznosnak tartom, hogy bizonyos oldalak mobilra (!) optimalizált felületét megnyissam az oldalsávban, így könnyen tudom követni a Twitter, Facebook stb. folyamokat anélkül, hogy váltogatnom kellene emiatt a fülek között. Persze mindehhez egy jó nagy monitor sem árt! :-)

Sebességben nem érzek igazán nagy különbséget, pár jófajta beépített Chrome funkcionalitás hiányzik (pl.: oldal fordítása), de túlélem. Számomra kétségtelen viszont, hogy a Chrome szebb.
