---
author: csiknor
comments: true
date: 2014-01-19 17:30:37+00:00
layout: post
link: http://blog.csik.net/2014/01/19/a-dropbox-es-a-fotok/
slug: a-dropbox-es-a-fotok
title: A Dropbox és a fotók
wordpress_id: 169495994
categories:
- Tech
- Vélemény
tags:
- dropbox
- fotó
- megosztás
---

Nagyon szeretem a Dropbox szolgáltatásait, a maga nemében egyedülálló, tekintve, hogy mennyi mindent tud. Az átlagfelhasználó alig látja, de a színfalak mögött az egyszerű fájltárolás mellett van lehetőség strukturált adattárolásra, alkalmazás-specifikus tárhelyre is.

Az átlagfelhasználót viszont a felhős fájltárolás és természetesen a mobilfotók könnyű feltöltése és megoszthatósága érdekli. Ebből a fájltárolás és megosztás, valamint a mobilfotók feltöltése nagyon szépen működik, alig van hiányosság, amit pótolni kellene.

Ezzel szemben a mobilfotók felöltése után megáll az élet. Létrehoztak ugyan egy albumok funkcionalitást, amivel a fotókat albumokba lehet szervezni, de ez szerintem sehogy sem akar működni. Egyrészt szinte használhatatlan, mivel mobilról nem is elérhető a funkció. Másrészt a fotók rendezése elég komoly feladat, ehhez több kell. Ott van például a fotók képernyő, ahol az összes fotót lehet listázni. Viszont az nem látszódik, hogy melyek vannak már albumokban, melyek várnak még esetleg rendezésre.

Azt hiszem jó irány a mobilos fotók és videók kezelése a Dropbox részéről, minden bizonnyal még bevételt is generálhatna, hiszen az emberek sok fotót és videót készítenek mobillal, a Dropbox App meg rögtön feltölti – megfelelő engedélyezés után, persze. Azért nem kell túl sokáig fejleszteni a szolgáltatást, mert arra ott a Flickr, ott a Facebook. Azok a helyek alkalmasabbak a fotómegosztásra. De egy bizonyos szintű megoldásnak jó lenne, de még nem viszi át a lécet. Pedig nem kellene sok.
