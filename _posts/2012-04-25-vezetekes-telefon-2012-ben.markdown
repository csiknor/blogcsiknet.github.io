---
author: csiknor
comments: true
date: 2012-04-25 12:10:00+00:00
excerpt: Korábban poénkodtam azon, hogy vajon mi az a telefon a Digi csomagjában az
  internet és a tv előfizetés mellett. Persze, hogy vezetékes telefon, az értetlenkedés
  inkább annak adott hangot, hogy ki használ ilyet még 2012-ben? Akárhova nézek, csak
  mo...
layout: post
link: http://blog.csik.net/2012/04/25/vezetekes-telefon-2012-ben/
slug: vezetekes-telefon-2012-ben
title: Vezetékes telefon 2012-ben
wordpress_id: 126268300
categories:
- Kategória nélkül
tags:
- digi
- telefon
---

Korábban [poénkodtam](http://blog.csik.net/palfordulat-a-tv-projektben) azon, hogy vajon mi az a telefon a Digi csomagjában az internet és a tv előfizetés mellett. Persze, hogy vezetékes telefon, az értetlenkedés inkább annak adott hangot, hogy ki használ ilyet még 2012-ben? Akárhova nézek, csak mondják le a vezetékes előfizetést.

Miután sikeresen bekötötték az optikát a házba - lett sok csatorna, meg gyors internet -, gondoltam kipróbálom már a telefont is, ha már adták. Persze működött, de ha már itt voltam, megnéztem a percdíjakat is:



	
  * 3,75 Ft a vezetékes hívás bármikor

	
  * 25 Ft a mobil hívás bármikor


Ez utóbbi akkor érdekes, ha hozzátesszük, hogy jelenleg mobillal - ha nem beszél sokat az ember - 30-40 Ft a percdíj. Ez meg ráadásul másodperc alapú!

Mivel a feleségem javarészt otthon van a gyerekekkel és ez nem is igen fog változni még pár évig úgy döntöttem, hogy beruházok egy vezetéknélküli készülékbe és lecserélem a mobiltelefon előfizetését egy feltöltő kártyásra - ha épp nincs otthon, vagy SMS-t akarna írni.

Meglátjuk, sok kicsi, sokra megy!
