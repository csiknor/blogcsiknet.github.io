---
author: csiknor
comments: true
date: 2013-03-09 14:12:59+00:00
layout: post
link: http://blog.csik.net/2013/03/09/nintendo-wii-ujratoltve/
slug: nintendo-wii-ujratoltve
title: Nintendo Wii újratöltve
wordpress_id: 169495713
categories:
- Vélemény
tags:
- gyerekek
- játék
- nintendo wii
---

Ha jól emlékszem még 2008-ban, vagy 2009-ben vettük a Nintendo Wii-t. Az alapgépet rögtön a Balance Board-dal együtt. Nagyon sokat játszottunk vele: tenisz, golf; egyedül, egymás ellen; tornáztunk rajta stb. Remek készülék volt, igazán kihasználtuk. Aztán, ahogy jöttek a gyerekek, egyre kevesebb alkalom volt elővenni, elsősorban csak egy nagyon drága digitális mérlegként használtuk. Erre viszont nagyon jó volt, tekintve, hogy a Wii Fit Plus-szal még a gyerekeket is le tudtuk vele mérni, és szépen lehetett követni a kis grafikonon, hogy cseperednek a csajok. Néha napján elő-előkerült egy-egy játék is, de mivel alapvetően csak a Wii Sports Resort és a Wii Fit állt rendelkezésre, nagyon nem volt jellemző.

Az elmúlt hónapokban viszont egyre jobban érződik bennem a gondolat, hogy hamarosan ismét mindennapos eszközzé válik a Wii. Köszönhetően annak, hogy a nagyobbik lányom már elmúlt három éves, lassan abba a korba kerül, hogy képes lesz önállóan játszani vele. Azt gondolom, hogy ez remek dolog, tekintve, hogy ezek a játékok jól megmozgatják, lefárasztják őt, amellett, hogy remekül szórakozik. Tudunk majd együtt is játszani, alig várom, hogy legyőzzön teniszben! :-)

Remélem tetszeni fog neki, ráérez, hogy milyen jó dolog ez. Aztán, ha tényleg bejön a dolog, jöhet a többi játék, ami elérhető a konzolra. Sőt, akár egy Xbox Kinect is!
