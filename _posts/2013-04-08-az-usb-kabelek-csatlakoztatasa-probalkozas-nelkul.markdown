---
author: csiknor
comments: true
date: 2013-04-08 18:50:10+00:00
layout: post
link: http://blog.csik.net/2013/04/08/az-usb-kabelek-csatlakoztatasa-probalkozas-nelkul/
slug: az-usb-kabelek-csatlakoztatasa-probalkozas-nelkul
title: Az USB kábelek csatlakoztatása próbálkozás nélkül
wordpress_id: 169495842
categories:
- Lifehack
- Tech
tags:
- usb
---

[![]({{site.baseurl}}/images/215546_700b.jpg)](http://9gag.com/gag/215546/)

Ha az ember gyakran használ USB-s eszközöket, mert mondjuk napi szinten kell neki csatlakoztatnia az egeret, fényképezőgépet, vagy kártyaolvasót a laptopjához, akkor biztos találkozott már azzal, hogy elsőre sosem sikerül rendesen bedugni a kábelt. Aztán megfordítja és úgyse megy. Aztán vissza és akkor sikerül. _Grrr._

Van viszont pár ökölszabály, amit érdemes megjegyezni, mert az esetek túlnyomó többségében – sajnos nem mindegyikben – működik. Amikor nem működik, akkor általában nem a kábel a hibás, hanem az aljzat, amiből általában lényegesebben kevesebbet használunk, mint a perifériákból, így ezeket a kivételeket könnyebb megjegyeznünk is.

Az egyik [régebbi tipp](http://lifehacker.com/5847279/how-to-plug-in-a-usb-cable-correctly-every-time), hogy amikor egy USB kábelt csatlakoztatunk, nézzük meg rajta az USB logót, annak felfelé kell mutatnia egy vízszintesen lévő aljzatnál. Az [újabb – és a szerintem sokkal jobban és általánosabban használható – tipp](http://lifehacker.com/5888073/plug-in-a-usb-cable-the-right-way-the-first-time-every-time-by-looking-at-the-seam) szerint figyeljük meg, hogy a csatlakozó melyik oldalán van az illesztés, és az illesztéssel **lefelé** csatlakoztassuk a géphez.

![]({{site.baseurl}}/images/original-w=580.jpg)

Amennyiben függőlegesen van az aljazat – mondjuk egy asztali gép hátulján –, akkor **balra** kell lennie az illesztésnek. Persze itt is vannak kivételek, ezeket sajnos meg kell jegyezni, de ökölszabálynak mindenképpen jó tipp!
