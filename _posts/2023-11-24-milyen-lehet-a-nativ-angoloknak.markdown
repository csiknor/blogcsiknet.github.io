---
author: csiknor
layout: post
date: 2023-11-23 21:00:00+01:00
title: Milyen lehet a natív angoloknak?
categories:
- Vélemény
tags:
- nyelv
---

Sok angol kifejezés szivárog be a magyar nyelvbe, mert egyszerűen nincs rá jó magyar kifejezés. Ez így van a köznyelvvel
és a szakmai nyelvekkel is. Viszont elgondolkodtam, hogy vajon milyen lehet egy natív angolnak, aki mindenhol a saját,
hétköznapi nyelvén látja a feliratokat? Nézzük meg egy átlagos hétköznapot!

> Reggel felkel, rossz szokásához híven gyorsan felkapja _Alma_ _énTelefonál_ mobilját, és megnyitja az _Arckönyvet_. Pár
> képet _kedvel_ a _falán_, aztán megnéz pár olvasatlan üzenetet, amit a _Hírnökön_ kapott. Megnyit néhány érdekes 
> _hivatkozást_, és barangolni kezd a _hálón_.
> 
> Munkához lát, leül a _jegyzetkönyve_, egy _Alma_ _MacKönyv_ _Levegő_ elé. Az új munkahelyén már nem _asztali_ _személyi
> számítógpet_ használ _Ablakokkal_. Régen a _Kilátást_ kellett használnia, hogy elolvassa a céges _e-leveleit_. Az irodai
> rendszerek a _Mikropuha_ _Iroda_ 365 garnitúra részei voltak: a _Csapatok_, _Felülmúló_, a _Szó_ és persze az _ErőPont_ 
> is. Meg persze a _Hálóközi Felfedező_ volt az egyetlen _böngésző_, még a _Határ_ sem volt jó. Most a _Króm_ vagy a
> _Tűzróka_ segítségével _háló alkalmazásokat_ használ erre, mint a _GLevél_, _Naptár_ vagy a _Dologtalanság_.
>
> Jövö héten szbadságon lesz, ezért megnyitja a _Munkanapot_ és felviszi a szabadnapokat. Szoftverfejlesztőként dolgozik,
> ezért folytatja a fejlesztést az _InteliJ ÖTLET_ alkalmazással. Egy _kellemetlen ember_ _raktár_-ban tartják a 
> forráskódot _kötelezettség_ _kötelezettség_ után. Ezek aztán egy _húzó kérelem_-be állnak össze, hogy a többiek
> elbírálhassák. Ha jóvá hagyják, akkor _egyesítik_ a _mester_ _ággal_, és jöhet a következő _ügy_. Néha egy _bogár_
> javításán kell dolgozni, ami órákig is tarthat, míg valaki megtalálja a _alap problémát_. Más esetben egy új 
> _attrakción_ kell dolgozni. Ha kész a funkció a _Kellemetlen ember_ _Középpont_ _Tevékenységek_ lefuttatja az _építést_,
> ami, többek között, a _forráskód_ _összeállításából_, valamint az automatikus tesztek lefuttatásából áll. Ez része a
> _folyamatos_ _integráció_ _csövezetéknek_, de már alkalmaznak _folyamatos_ _csatarendbe állást_ is, ahol _csatarendbe
> állítják_ a _színpadi előadáson_ vagy akár _termelésben_ is.
>
> Jaj ne, egy _értekezlet_, rááadásul _zúgáson_! A COVID óta rengetek a videókonferencia, ami jó is, meg nem is. Biztos
> lehetett volna ez is egy _e-levél_. De délután lesz még egy _egy-az-egyben_ megbszélés a vezetővel, valamint egy 
> _minden kéz értekezlet_ a _főosztállyal_. Muszály inni egy kávét, mondjuk egy _lapos fehér_ jól esne a _csillag
> bakok_-ban.
>
> Munka után irány a _tornaterem_, _kereszt-edzés_ lesz, a legjobb rész a _kannaharang_ gyakorlatok, viszont az 
> _tüskepisi_ nagyon fárasztó tud lenni.
>
> Utána még beugrunk a _Nyugatvég_ plázába, van ott minden, ha ruha kell ott a _Gáz_, a _Becslés Farmer_, a _Hugó Főnök_, 
> a _Levi Boltja_, a _Majonéz Pipik_, a _Húzd és Tartsd_, a _Cukormadár_, a _Diadal_ vagy a _Nők Titka_. Ha elektronikai 
> eszköz, akkor az _énStílus_, vagy a _Média Piac_. Ha eltörött a szemüveg, akkor a _Gyors Látás_ 1-2 nap alatt meg is 
> oldja. A végén viszont iárny a _Mozi Város_, kell a szórakozás. Vagy majd máskor, úgyis van otthon pár _áramlás 
> szolgáltató_, nem kell a _Komédia Központot_, a _Halászat és Vadászat_ vagy a _Történelem_ csatornákat nézni. Az egyik 
> népszerű szolgáltató az _Otthoni Jegypénztár_.