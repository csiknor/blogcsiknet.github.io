---
author: csiknor
comments: true
date: 2013-03-06 06:58:20+00:00
layout: post
link: http://blog.csik.net/2013/03/06/szelektiv-hulladekgyujtes-csak-haztol/
slug: szelektiv-hulladekgyujtes-csak-haztol
title: Szelektív hulladékgyűjtés – csak háztól
wordpress_id: 169495704
categories:
- Vélemény
tags:
- szelektív hulladék
- szuperkukák
---

Nagy híve vagyok a szelektív hulladékgyűjtésnek, ahol van rá lehetőség, szelektíven gyűjtöm a hulladékot. Kis pont vagyok a nagy világban, de legalább ennyit megteszek az újrahasznosítás érdekében, ha már másol nem tudok/akarok egyéb kompromisszumot kötni. (Biztos lehetne még jobban odafigyelni, hogy preferáljam az újrahasznosított anyagokból készülő termékeket, de erre – egyelőre – nincs energiám.)

Az utóbbi két évben – a költözésünknek köszönhetően – azért kicsit megváltozott a hozzáállásom. A jelenlegi lakhelyemen ugyanis háztól viszik el a szelektív hulladékot: megfelelő zsákokba kikészítve elviszi a hulladékot a havonta érkező teherautó. Látva a szelektív hulladékgyűjtő-szigetek körüli pusztítást, szemetelést, úgy gondolom ez a legjobb módja – legalábbis a felhasználó szempontjából.

Kényelmes, nem kell járkálni a "szuperkukákhoz" és nem kell ott megküzdeni a helyi elemekkel – legyen az egyszerű szemét a kukák körül, vagy egy-egy hajléktalan, aki épp borítgatja a kukákat. Valamint így újabb résztvevőket is könnyebb elcsábítani.
