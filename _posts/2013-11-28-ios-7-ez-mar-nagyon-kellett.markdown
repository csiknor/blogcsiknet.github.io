---
author: csiknor
comments: true
date: 2013-11-28 07:40:38+00:00
layout: post
link: http://blog.csik.net/2013/11/28/ios-7-ez-mar-nagyon-kellett/
slug: ios-7-ez-mar-nagyon-kellett
title: iOS 7, ez már nagyon kellett
wordpress_id: 169495980
categories:
- Tech
- Vélemény
tags:
- apple
- ios
- iphone
---

Én egy régi iPhone 3G-vel küszködtem sokáig (iOS 4.2.1). Már régen volt iOS 6, sőt, be is jelentették az iOS 7-et, amikor váltottam. Nem vittem túlzásba, egy iPhone 4-re frissítettem. Ezen használtam az iOS 6-ot nagyjából két hónapig. A 7.0.3 frissítésnél ugyanis váltottam iOS 7-re.





## Az eddigi legjobb dolog, ami az iOS-szel történhetett




Akárhová megyek, mindenki szidja az új verziót. Mennyire más, mennyire nem talál rajta semmit, mennyivel jobb volt a régi. Ha utánanéznék, biztos találnék pár “Kérjük vissza a régi iOS-t!” csoportot a Facebookon.





<blockquote>

> 
> Ez a múltban élés, ellenállás a változásoknak kikészít. Értem én, hogy gyorsan történnek mostanában a dolgok – mindenhol –, de nem az a megoldás, hogy a múltban kell ragadni.
> 
> 

> 
> Persze a ló túloldalára sem érdemes átesni. Nem kell rögtön frissíteni, amint kijön a pont nullás első új verzió. Azt még csak a marketing adta ki, az még nincs kész. Várjunk meg az első nagyobb frissítést, csak utána váltsunk! Sokkal kevesebb gondunk lesz.
> 
> 
</blockquote>




Azt kell mondjam, a legjobb dolog, ami az iOS téren történhetett az szerintem ez az iOS 7 által megkezdett irány. A létező legjobb lépés, amit az Apple tehetett. Amilyen ocsmányul néztek ki az ikonok, a felület első ránézésre - meg másodikra, harmadikra -, amennyire inkonzisztensnek nézett ki az egész, annyira használható a gyakorlatban.




Az animációk viszik az egészet. Lassabnak tűnik? Vannak, akik betegek lesznek tőle? Nem kötelező használni. Ahogy mozognak, becsúsznak az elemek. A parallax effektet pedig még nem is láttam. Lehet, hogy ezért nem vagyok beteg tőle?




Régebben kerültem az Apple beépített alkalmazásokat. Most egyre többször veszem elő a Safarit, a Mailt és a társaikat. Minden alkalmazás, ami nem frissült még réginek, ócskának tűnik.




Így voltam a Facebook Messenger-rel is, régi volt ósdi. De nemrég kijött a frissített változata, és rögtön beleszerettem. Közben olvastam Twitteren az anyázásokat, hogy mennyire rossz lett. Nem értettem, hogy miről beszélnek. Aztán estére kiderült, amikor a feleségem Nexus 7-esén ránéztem: ugyanazt az iOS designt csinálták Android-ra is, mint iOS-re. Így már teljesen érthető, ott nagyon tájidegenek a formák, a színek, a megoldások.





## Sokat kell még fejlődni




Egy biztos, nem teheti meg az Apple, hogy ezen a szinten leragad. Nem teheti meg, hogy megint sok-sok éven keresztül nem nyúl hozzá a felülethez, nem frissíti, fejleszti azt.




Tényleg sok dolog hiányzik még, amik nélkül nem teljes a rendszer. Nincs még iPad-em, de el tudom képzelni, hogy ott mennyire zavaró lehet, ha csak statikus ikonokat tudunk kipakolni a képernyőre aktív widgetek helyett.




Lehetne okosabb a Notification Area is, nem kicsit, nagyon. Jó lenne adatokat átadni az alkalmazások között. Így nem az alkalmazástól függne, hogy tudok-e Readability-be cikkeket menteni.





## Felzárkózott




Az iOS még nem vezet, talán még a második helyen sincs, de az biztos, hogy felzárkózott, nincs már körhátrányban a többi mobil operációs rendszerhez képest. Sokan mondják, hogy mennyivel jobb az Android, minden bizonnyal igazuk is van. Persze minden csak relatív. A nagyobb szabadságnak ára is van.




Ha valaki azt szereti, hogy bármit megtehet, akkor válassza azt. És vállalja a követelményeket. Ha valaki csak használni szeretné az eszközt, nem pedig válogatni a lehetőségek között, annak itt az iOS.




Végülis az autó motorvezérlését sem programozza át mindenki. Pedig megtehetné.
